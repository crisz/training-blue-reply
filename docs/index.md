---
layout: default
permalink: /
title: Introduzione
nav_order: 1
---
# Introduzione


Spesso la difficoltà di chi si affaccia in una nuova realtà aziendale è comprendere quali siano i concetti chiave e gli argomenti da conoscere per affrontare la quotidianità del progetto in cui si lavora. 
Il famoso “periodo di formazione” mira a formare sulle tecnologie che poi si andranno ad utilizzare nei progetti, ma a volte può risultare molto dispersivo e capita di dover affrontare questo periodo leggendo libri su libri, perdendosi tra link/videolezioni/libri dallo scarso valore pratico.

Questa documentazione è stata creata proprio per supportarti al meglio durante il percorso di inserimento, offrendoti una panoramica chiara e strutturata delle tecnologie e degli approcci che vengono utilizzati quotidianamente nei vari progetti.

L’obbiettivo di questa guida è duplice: da un lato, introdurre i concetti teorici fondamentali per comprendere il nostro stack tecnologico; dall’altro, offrire esempi pratici che permettono subito di mettere le mani in pasta. Combinare teoria e pratica è il miglior modo per apprendere e iniziare a contribuire attivamente ai progetti aziendali.

Questa guida non pretende di essere esaustiva: è un punto di partenza. Il mondo della tecnologia è in costante evoluzione, ma partendo da queste basi potrai approfondire e ampliare le  conoscenze in autonomia. La curiosità e la voglia di imparare saranno i migliori alleati in questo percorso.

All’interno troverai:

1. **Introduzione alle tecnologie principali** che utilizzerai nei progetti, con una spiegazione di quando e perché vengono impiegate, in alcuni casi accompagnati da confronti che aiuteranno a comprendere molte scelte progettuali.

2. **Linee guida pratiche** per configurare l'ambiente di lavoro e iniziare a lavorare sui vari progetti: in particolare si avrà accesso ad un progetto di prova per sperimentare con i concetti imparati, insieme ad alcuni esecizi da svolgere che aiuteranno a valutare il livello di apprendimento raggiunto.

3. **Risorse consigliate** per approfondimenti: documentazioni ufficiali, corsi, blog, video, articoli.

Questa guida si pone l'obbiettivo di dare in mano una bussola che ti permetta di orientarti tra le tecnologie abitualmente in uso dai clienti con cui lavoriamo, in modo da agevolare il più possibile l’inserimento sui nuovi progetti che ti porranno le prime emozionanti sfide della carriera aziendale.

**Benvenuta/o a bordo e buon lavoro!**